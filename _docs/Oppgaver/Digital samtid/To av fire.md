# En av fire

Det er syv kompetansemål i læreplanens hovedområde **Digital
samtid**. Tre av disse kompetanse mål har vi allerede gått igjennom
(se listen under). Din oppgave er å lage et nettsted som handler om minst et
av de resterende fire målene. Du kan selv velge hvilket (hvilke)

Grupparbeid vs indivudiellt arbeid
----------------------------------
Denne oppgaven skal leveres sammen med en eller absolutt maks 2 andre personer. Dere velger selv hvem som skal være med i gruppen. Som dere ser under må dere spesifisere hva hver enkelte av dere har gjort i oppgaven. 


Spesifikasjoner for nettstedet
------------------------------
Nettstedet skal inneholde:
* Minimum tre sider som brukeren kan navigere mellom, og hver side bør inneholde minst ett bilde eller video. Etter avtale med læreren kan du velge andre løsninger her.
* Du skal belyse minst et av kompetansemåla fra hovedområdet **Digital samtid** i IT1. Du må også skrive en kort tekst hvor du gjør rede for sammenhengen mellom kompetansemåla og temaet du har valgt for besvarelsen din. Denne teksten skrives på en egen side som ikke trenger å være tilgjengelig fra hovedmenyen (plasser den for eksempel i footer).
* Dersom du mener at du presenterer et tema på en måte som dekker to eller flere kompetansemål, og dette gjøres på en god måte, vil det være positivt for vurderinga av oppgaven.
* Nettstedet skal lages fra bunnen av med HTML, CSS og PHP. De ferdige nettsidene skal validere som gyldig HTML5 på [validator.w3.org](https://validator.w3.org). Du kan bruke Javascript og andre teknologier om du ønsker det, men dette vil ikke være med i vurderinga av prosjektet. Om du bruker andre teknologier må du være obs på at kravet om gyldig HTML5 er ufravikelig.
* Du *kan* bruke en database for å lagre og presentere innholdet eller for å introdusere en eller annen dynamisk aspekt ved sidene, f eks et kommentarfelt. Dette vil i så fall være positivt for vurderingen.
* Du må ha kildehenvisninger til innholdet _også for bilder_. Du trenger ikke å ha en egen referanseliste. Forsøk heller å lenke relevante kilder inn i teksten. Se for eksempel hvordan NRKbeta refererer til kilder med lenker i [denne artikkelen om terrorangrepet i Paris](https://nrkbeta.no/2015/11/17/paris-fleip-eller-fakta).
* Vær spesielt nøye med å bare bruke bilder som er lov å kopiere. [delrett.no]( http://delrett.no/nb/artikler/finne-bilder-p%C3%A5-nettet-%E2%80%93-til-bruk-i-undervisningsmateriale) har en fin side med en instruktive youtube video som beskriver reglene du må følge. Sidene dere lager vill ikke nødvendigvis legges ut på nettet men bruk bilder utifra antagelsen at den vill legges ut. 
* Nettstedet kan inneholde en video som belyser temaet. Du trenger ikke å produsere videoen selv. Finn én (eller flere) faglig god video(er) som er publisert på nettet (for eksempel på YouTube eller Vimeo).
* Nettstedet skal være utformet i henhold til kravene om universell utforming, så langt det er praktisk mulig. Bruk [Tilsyn for universell utforming av IKT](http://uu.difi.no) for å skaffe deg en oversikt over hvilke krav som stilles til universell utforming.
* Nettstedet skal kunne publiseres på en web-server. Det er ikke sikkert vi får til dette da osloskolen ikke har tilgang til dette enn. Men læreren kommer tilbake med nærmre innstruksjoner.
* Navnet til deltakene i gruppen bør fremkomme på alle sider, for eksempel ved å lenke til en "Om-side" hvor du forteller om bakgrunnen for sidene og hvem dere er. På denne siden skal det også gå frem hva hver enkelt i gruppen har bidratt med. 

## Valg av kompetansemål i hovedområde **Digital samtid**

Her er alle kompetansemåla i hovedområde **Digital samtid**, du skal velge deg minimum to av de 4 siste målene:

 1. _(beskrive ulike typer digitalt utstyr og forklare hovedtrekkene ved virkemåten)_
 2. _(forklare hvordan de fysiske signalene i datautstyr kan tolkes som binære tall, tegnsett, grafiske framstillinger, billedpunkter og lyd)_
 3. _(gjøre rede for standarder for kommunikasjon mellom ulike former for digitalt utstyr og mellom programmer)_
 4. gjøre rede for hvilke utfordringer og muligheter den digitale verden kan skape for språklige og kulturelle minoriteter
 5. gjøre rede for og argumentere for nødvendigheten av regelverk og etiske normer for bruk av informasjonsteknologi
 6. beskrive og drøfte informasjonsteknologiens muligheter og konsekvenser
 7. beskrive og foreslå tiltak mot trusler i den digitale verden

## Forslag til temaer

Du står fritt til å velge tema for oppgaven. Her er noen forslag til temaer. Ønsker du å lage et nettsted om noe annet enn det som er foreslått nedenfor, er det helt greit så lenge det dekker minimum to kompetansemål i hovedområdet Digital samtid. 

Om du ønsker å belyse et etisk og moralsk tema kan du for eksempel velge deg en av disse filmene (velg bare en av filmene til nettstedet ditt):

* [The Internet's Own Boy: The Story of Aaron Swartz](https://htmlpreview.github.io/?https://github.com/fagstoff/IT1/blob/master/_docs/Filmer/internets-own-boy.html)
* [The Wikileaks Documentary](https://htmlpreview.github.io/?https://github.com/fagstoff/IT1/blob/master/_docs/Filmer/wikileaks-documentary.html)
* [TPB AFK - The Pirate Bay Away From Keyboard](https://htmlpreview.github.io/?https://github.com/fagstoff/IT1/blob/master/_docs/Filmer/tpb-afk.html)

Eller så kan du velge noen av disse temaene som har med sikkerhet og trender i den digitale verden.

* [Anonymous](https://no.wikipedia.org/wiki/Anonymous)
* [Kryptering av nettsider](https://nrkbeta.no/2015/12/11/washington-post-krypterer-sin-nettutgave)
* [Internet of things](http://www.mckinsey.com/industries/semiconductors/our-insights/internet-of-things-opportunities-and-challenges-for-semiconductor-companies)
* [What is and why care for open source software](http://www.spoken.com/blog/what-is-open-source-why-care)

## Andre kompetansemål

I tillegg til de valgte kompetansemåla fra hovedområdet Digital samtid, dekker denne oppgaven også disse kompetansemåla fra hovedområdet **Nettsteder og multimedier**:

* planlegge nettsteder som inneholder multimediekomponenter
* utvikle nettsteder i henhold til planer og vurdere om krav til brukergrensesnitt er oppfylt
* redigere nettsteder ved bruk av standardiserte oppmerkingsspråk
* organisere og begrunne filstrukturen for nettsteder
* sette opp krav til og vurdere nettsteder

og hvis du bruker PHP sammen med en database også kompetansemål fra hovedområdet **Databaser**:

* lage dynamiske nettsider som bruker en database ved hjelp av spørrespråk og programvare
på tjener


## Vurderingskriterier

**Høy kompetanse:** Nettstedet er utformet i henhold til spesifikasjonene som er gitt i denne oppgaven. Eventuelle avvik fra spesifikasjonene er bevisste valg fra eleven. De valgte kompetansemålene fra Digital samtid behandles på en reflektert måte med god bruk av flere kilder som gir ulike innfallsvinkler til temaet. Multimedieinnhold er integrert i nettsidene på en slik måte at det gir både en visuell og faglig berikelse.

**Middels kompetanse:**  Nettstedet er hovedsakelig utformet i henhold til spesifikasjonene som er gitt i denne oppgaven, med bare mindre avvik og mangler. De valgte kompetansemålene fra Digital samtid behandles på en god måte med god bruk av flere kilder. Multimedieinnholdet som brukes på sidene belyser temaet på en god måte.

**Lav kompetanse:**  Nettstedet består av minst tre sider som inneholder tekst og bilder. Eleven holder seg til valgt tema og oppgir noen kilder. Multimedieinnholdet som brukes på sidene er relevante for temaet.

---

>Denne oppgaven er opprinnelig laget av [fuzzbin](https://github.com/fuzzbin) og endret av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
